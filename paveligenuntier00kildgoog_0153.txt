1. 1274. 17de September.

Gregorius episcopus seruus seruorum dei venerabili fratri Johanni archiepiscope
Nidrosiensi (al. Fulconi archiepiscopo Upsalensi) etc. eiusque suffraganeis salutem etc.
Si mentes fidelium terrenis abdicatis illecebris recolendis immensis beneficiis nostri re-
demptoris intenderent, si ea celesti lumine illustrante diligenti scrutarentur examine,
si frequenter meditationis attente conspectui presentarent, profecto eor-um corda
concalescerent infra ipsos igne in meditantium animis ardescente. Cuius etenim
pectus saxeum non emolliret considerata illius humanationis humilitas, in qua Dei
filius factus homo exinaniuit semetipsum formam serui accipiens in similitudinem
hominis factus et habitu inuentus vt homo? Cuius viscera non inflammaret caritatis
ardore pia consideratio illius humiliationis extreme, in qua ipse idem factus
obediens vsque ad mortem ad exprobrantium opprobria coram tondente se rcÎ‡
lut agnus obmutuit, et sicut ouis ad occisionem ductus, post contumelias et
terrores, post spinas et sputa, post flagella varia, post diuersa denique genera
tormentorum innocens sine causa damnatur, et demum saturatus opprobriis,
clauis affixuS, aceto et felle potatuS, confossus lancea. in crucis patibulo tam
dire mortis subiit passionem, mysterium redemptionis nostre perficienS, sine qua
parum nobis natiuitas profuisset. Quis igitur hec dt alia largitatis diuine cha-
rismata insra pcctoris claustra debita et frequenti meditatione reuoluens non
intus feruide zelo deuotionis accensus ferueat, foris ebulliat, exclamet et dicat:
Quid retribuam domino pro omnibus que retribuit mihi? et non expectato mo-
nitoris vel sollicitatoris officio subiungat vltroneOS, calicem salutaris accipiam
et nomen domini inuocabo. .Quem non pudeat ingratitudinis argui, quin potius
de infidelitate notari, si creatori proprio benefico domino, pijssimo redemptori
tante necessitatis tempore non assistat, ,dum hereditatis sue funiculuS, terra
sancta, quam sibi testatur scripture sacre testimonium omnium cariorem in
Christianitatis confusionem et dedecus per nominis Christiani blasphemos pro
parte maxima occupata tenetur, et ad occupationem residui per eosdem instantia
infeste persecutionis insistitur, super eo assidue in partibus illis populus Chri-
stianus impetitur, et molestis impetitionibus infestatur. Et quidem si facultas
resistendi competeret, non pateretur aliquis absque deserte fidei scrupulo sui
domini temporalis vel vicum aliquem occupari, et hereditatis dominice inua-
sores fideles vltcrius patientur? Nunquid marcebant otio, aut ocius non ex-
urgent ad ,vitandum-tante note discrimen? Exurgant itaque qui sunt Christi,
et se ipsius esse non solum nomine sed opere fateantur. Exurgant vtique in
illius auxilium. Exurgant ad salutis sue compendium, et illam breuis laboris
pretio compendiose mercentur. Nunc precipue dum in sacro coneilio ad hoc
ijs diebus inter cetera immo pre ceteris specialiter congregate, eiusdem terre

